<html><head></head><body><h2 style="text-align: center;"><strong style="font-size: 18px; color: inherit; font-family: inherit;"><u>।। महालक्ष्मी आरती ।।</u></strong></h2><p><strong style="font-size: 18px; color: inherit; font-family: inherit;"><u><br></u></strong></p><p style="text-align: center;"><span style="font-size: 18px;"><strong>जयदेवी जयदेवी जय महालक्ष्मी<br>वससी व्यापकरुपे तू स्थुलसुक्ष्मी ॥धृ॥<br><br>करविरपुरवासिनी सुरवरमुनिमाता<br>पुरहरवरदायिनी मुरहरप्रियकांता<br>कमलाकरे‍ जठरी जन्मविला धाता<br>सहस्त्रवदनी भूधर न पुरे गुण गाता ॥१॥<br><br>मातुलिंग गदा खेटक रविकिरणीं<br>झळके हाटकवाटी पीयुषरसपाणी<br>माणिकरसना सुरंगवसना मृगनयनी<br>शशिकरवदना राजस मदनाची जननी ॥२॥<br><br>तारा शक्ति अगम्या शिवभजकां गौरी<br>सांख्य म्हणती प्रकृती निर्गुण निर्धारी<br>गायत्री निजबीजा निगमागम सारी<br>प्रगटे पद्मावती निजधर्माचारी ॥३॥<br><br>अमृत भरिते सरिते अघदुरितें वारीं<br>मारी दुर्घट असुरां भव दुस्तर तारीं<br>वारी मायापटल प्रणमत परिवारी<br>हे रुप चिद्रुप तद्रुप दावी निर्धारी ॥४॥<br><br>चतुरानने कुत्सित कर्माच्या ओळी<br>लिहिल्या असतील माते माझे निजभाळी<br>पुसोनि चरणातळी पदसुमने क्षाळी<br>मुक्तेश्वर नागर क्षीरसागरबाळी ॥५॥</strong></span></p></body></html>